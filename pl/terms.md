# Regulamin świadczenia usług drogą elektroniczną StartIT

## 1. Definicje
- **Usługodawca** – właściciel serwisu będący osobą fizyczną – Kacper Podpora
- **Bot** – bot **StartIT#2275** (ID: `572906387382861835`) funkcjonujący w ramach aplikacji Discord
- **Serwis** – serwis internetowy działający pod adresem [beta.startit.bot](https://beta.startit.bot) oraz [startit.bot](https://startit.bot)
- **Discord** – aplikacja Discord należąca do [Discord Inc.](https://discord.com/) (środek komunikacji elektronicznej)
- **Użytkownik** – osoba fizyczna korzystająca z Usługi (usługobiorca)
- **Usługa** – usługa świadczona drogą elektroniczną przez Usługodawcę na rzecz Użytkownika (usługobiorcy) za pośrednictwem Bota lub Strony w myśl przepisów Ustawy z dnia 18 lipca 2002 r. o świadczeniu usług drogą elektroniczną
- **Subskrypcja** – system dostępu do wariantu Usługi realizowany poprzez regularne płatności za okres świadczenia Usługi wykonywane przez Użytkownika
- **Zamówienie** – oświadczenie woli składane w Serwisie i zmierzające bezpośrednio do zawarcia Umowy między Użytkownikiem a Usługodawcą
- **Umowa** – umowa zawierana albo zawarta między Użytkownikiem a Usługodawcą za pośrednictwem Serwisu, dotycząca Usług oferowanych w Serwisie/przez Bota

## 2. Postanowienia ogólne

1. Usługodawca świadczy na rzecz Użytkownika Usługę polegającą na dostarczaniu oraz utrzymywaniu funkcjonalności Bota i Serwisu. Użytkownicy mogą w jej ramach m.in. korzystać z komend Bota oraz z panelu dostępnego w Serwisie.
2. Usługodawca nie ponosi odpowiedzialności za zakłócenia i przerwy w funkcjonowaniu Usługi spowodowane siłą wyższą, niedozwolonym działaniem osób trzecich, awariami po stronie aplikacji i interfejsu API Discord oraz niekompatybilnością infrastruktury Użytkownika z Serwisem lub Botem w dopuszczalnym prawnie zakresie.
3. Ceny Usług prezentowane za pośrednictwem Bota i Serwisu są cenami w walutach PLN oraz USD.

## 3. Wymagania Usługi
Warunki dające możliwość korzystania z Usługi to:
- konto w aplikacji Discord
- urządzenie końcowe z dostępem do sieci Internet i odpowiednio skonfigurowana, aktualna wersja przeglądarki internetowej z włączoną obsługą plików Cookies oraz skryptów JavaScript (lub aplikacja kliencka Discord w przypadku korzystania z samego Bota)


## 4. Formy Usługi
Usługa dostępna jest w dwóch wariantach:

- wersja standardowa – świadczona nieodpłatnie przez czas nieoznaczony
- wersja plus – świadczona w modelu Subskrypcji za opłatą podaną w [cenniku](/plus) (subskrypcja StartIT Plus)

Szczegółowe informacje o zakresie poszczególnych wariantów dostępne są na [tej stronie](/plus).

## 5. Zawieranie umowy
1. Zamówienia w Serwisie można składać przez 7 dni w tygodniu, 24 godziny na dobę.
2. Do złożenia Zamówienia niezbędne jest podanie przez Użytkownika jego adresu e-mail (poczty elektronicznej) oraz uwierzytelnienie i identyfikacja w Serwisie realizowana przez konto w aplikacji Discord za pomocą interfejsu API Discord.
3. Po dokonaniu wyboru okresu Subskrypcji oraz sposobu płatności i wyświetleniu informacji o łącznej kwocie Zamówienia, Użytkownik składa Zamówienie poprzez kliknięcie przycisku opatrzonego słowami *Kupuję i płacę*.
4. Warunkiem złożenia Zamówienia jest akceptacja Regulaminu, z którym Użytkownik powinien uprzednio się zapoznać. W razie wątpliwości dotyczących Regulaminu Użytkownik może skontaktować się z Usługodawcą za pośrednictwem jednego z adresów wskazanych w roz. 2 niniejszego Regulaminu.
5. Po przejściu do opłacania zamówienia Użytkownik zostaje przekierowany do odpowiedniej bramki płatności w zależności od wybranej formy/waluty.
6. Usługodawca współpracuje z następującymi operatorami płatności:
   - CashBill S.A.
   - PayPal (Europe) S.a.r.l. et Cie, S.C.A.
7. Z chwilą skutecznego dokonania płatności, między Użytkownikiem a Usługodawcą zostaje zawarta Umowa o świadczenie Usługi. Usługa jest świadczona w modelu Subskrypcji w okresie wybranym przez Użytkownika.

## 6. Odstąpienie od umowy
1. Zgodnie z art. 13 ust. 38 z dnia 30 maja 2014 r. o prawach konsumenta Użytkownikowi nie przysługuje prawo do odstąpienia od Umowy regulowane przez wspomnianą ustawę.
2. Pomimo to, Użytkownik może odstąpić od Umowy w ciągu 14 dni od jej zawarcia (dotyczy jedynie zakupu Subskrypcji w planie rocznym). Wiąże się to jednak z **całkowitym usunięciem konfiguracji serwerów Discord objętych Subskrypcją w ramach Umowy**.
3. Po odstąpieniu przez Użytkownika od Umowy Usługodawca zwraca zapłaconą w ramach Subskrypcji kwotę na rachunek bankowy lub konto PayPal Użytkownika.
4. Ze względu na ograniczenia techniczne, __**niemożliwy jest zwrot w przypadku opłacenia Subskrypcji przez paysafecard**__.
5. Aby odstąpić od Umowy, należy skontaktować się z Administratorem za pośrednictwem jednego z adresów wskazanych w roz. 2 niniejszego Regulaminu.

## 7. Reklamacje
1. W związku z rodzajem i sposobem działania Usługi (art. 556 Kodeksu Cywilnego) Usługodawcy nie dotyczy odpowiedzialność z tytułu rękojmi ani gwarancji.
2. Nie zmienia to jednak faktu, że Usługodawca dokłada szczególnych starań, by Usługa była wolna od błędów czy niedogodności.
3. W przypadku znalezienia ewentualnego błędu czy niedogodności Użytkownik może zgłosić go Usługodawcy za pośrednictwem jednego z adresów wskazanych w roz. 2 niniejszego Regulaminu, by sprawa została przez niego zbadana.
4. W przypadkach, gdy ewentualne błędy wpłyną niekorzystnie na Użytkownika, możliwy jest zwrot całości lub części kosztów okresu/ów Subskrypcji. Decyzja ta jest podejmowana indywidualnie przez Usługodawcę.

## 8. Zasady korzystania z Usługi
1. Administrator zastrzega sobie prawo do zablokowania dostępu do Usługi Użytkownikowi, który łamie niniejszy Regulamin.
2. Zabrania się podejmowania w ramach Usługi działań:
   - łamiących polskie lub europejskie prawo
   - łamiących [Warunki korzystania z usługi Discord](https://discord.com/terms) lub [Wytyczne dla Społeczności Discord](https://discord.com/guidelines)
   - wpływających szkodliwie na działanie Usługi i usług współpracujących z Administratorem podmiotów
   - naruszających bezpieczeństwo i prywatność innych Użytkowników, Administratora lub podmioty z nim współpracujące
3. Zabrania się podejmowania prób wykrycia luk w zabezpieczeniach Usługi bez zgody Usługodawcy.

## 9. Ochrona danych osobowych i bezpieczeństwo
Wszystkie procesy przetwarzania danych osobowych zostały wyszczególnione i opisane w [Polityce prywatności](/privacy). Administrator dokłada wszelkich starań (tj. stosuje środki techniczne i organizacyjne), aby zapewnić bezpieczeństwo przetwarzanych informacji. Wszelkie podmioty zewnętrzne przetwarzające dane osobowe Użytkowników zostały świadomie dobrane, a dane, które nie są niezbędne do zapewnienia Usługi, przetwarzamy tylko za zgodą Użytkownika.
Użytkownik może korzystać z Usługi z użyciem pseudonimu (a więc bez publikowania swoich danych osobowych). Pseudonim ten należy ustawić na koncie w aplikacji Discord.

## 10. Postanowienia końcowe
1. Usługodawca zastrzega sobie prawo do wprowadzania oraz odwoływania rabatów, promocji oraz do zmiany cen Subskrypcji bez uszczerbku dla praw nabytych przez Użytkownika.
2. Usługodawca zastrzega sobie prawo do wyłączenia/zawieszenia działania Usługi bez poinformowania o tym Użytkowników.
3. Sprzedawca zastrzega sobie możliwość wprowadzania zmian w Regulaminie. Do Umów zawartych przed zmianą Regulaminu stosuje się Regulamin obowiązujący w dacie zawarcia Umowy.
4. Regulamin obowiązuje od dnia publikacji w Serwisie.
5. W sprawach nieuregulowanych Regulaminem zastosowanie mają przepisy prawa polskiego, w szczególności Kodeksu cywilnego, Ustawy z dnia 30 maja 2014 r. o prawach konsumenta i Ustawy z dnia 18 lipca 2002 r. o świadczeniu usług drogą elektroniczną.
