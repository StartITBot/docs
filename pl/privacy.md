# Polityka prywatności StartIT

## Definicje

- **Bot** - bot **StartIT#2275** (ID: `572906387382861835`) funkcjonujący w ramach aplikacji Discord
- **Serwis** – serwis internetowy działający pod adresem [beta.startit.bot](https://beta.startit.bot) oraz [startit.bot](https://startit.bot)
- **Discord** – aplikacja Discord należąca do [Discord Inc.](https://discord.com/) (podmiot niezwiązany z Administratorem)
- **Użytkownik** – każda osoba korzystająca z Bota lub Strony
- **RODO** – Rozporządzenie Parlamentu Europejskiego i Rady (UE) 2016/679 z dnia 27 
  kwietnia 2016 r. w sprawie ochrony osób fizycznych w związku z 
  przetwarzaniem danych osobowych i w sprawie swobodnego przepływu takich 
  danych oraz uchylenia dyrektywy 95/46/WE

## Jakie dane przetwarzamy

### Reklamy

Serwis wyświetla Użytkownikom reklamy, jeśli wyrażą na to zgodę. Są one dostarczane przez Google.

W zależności od kraju Użytkownika, jako Google rozumiany jest:

- Google Ireland Limited – dla Użytkowników w Europejskim Obszarze Gospodarczym i Szwajcarii
- Google LLC – dla Użytkowników w Wielkiej Brytanii

W ramach tej usługi Administrator przetwarza oraz przekazuje Google następujące dane:
- identyfikator Użytkownika w serwisie Google AdSense
- adres IP Użytkownika
- dane o przeglądarce Użytkownika (nagłówki `User-Agent`, `Accept-Language`)
- dane o interakcjach z reklamami (wyświetlone treści, kliknięte odnośniki)

Są one przetwarzane na podstawie **art. 6 ust. 1 lit. a RODO** (zgoda Użytkownika wyrażona przez kliknięcie odpowiedniego przycisku w oknie wyświetlanym po załadowaniu Serwisu) w celu wyświetlania reklam w Serwisie.

Dane przetwarzane w ramach reklam mogą być używane do zautomatyzowanego podejmowania decyzji lub profilowania. Działania te są wykonywane w celu dopasowania wyświetlanych reklam do zainteresowań Użytkownika i odbywają się na podstawie **art. 6 ust. 1 lit. a RODO** (zgoda Użytkownika wyrażona przez kliknięcie odpowiedniego przycisku w oknie wyświetlanym po załadowaniu Serwisu).

Dane mogą być transferowane do państwa trzecich przez Google. Odbywa się to na podstawie standardowych klauzul umownych (art. 46 ust. 3 lit. a RODO). Szczegółowe zasady przetwarzania danych przez Google można znaleźć w ich [polityce prywatności](https://policies.google.com/privacy?hl=pl).

### Serwis

Po zalogowaniu z użyciem konta Discord w Serwisie Administrator przetwarza następujące dane:

- lista serwerów Discord, na których przebywa (do których dołączył) Użytkownik ze swojego konta
- nick, tag, identyfikator (ID) oraz link do awataru konta Discord Użytkownika
- data ostatniego logowania w Serwisie

Dane te są usuwane po 6 miesiącach od ostatniego logowania lub po wylogowaniu (przycisk "wyloguj") w Serwisie. Podstawą prawną do ich przetwarzania jest **art. 6 ust. 1 lit. f RODO** (uzasadniony interes Administratora wynikający z konieczności przetwarzania takich danych w celu świadczenia usług w Serwisie – są one niezbędne do działania systemu uwierzytelniania i identyfikacji Użytkowników).

### StartIT Plus

Przy zakupie subskrypcji StartIT Plus (szczegółowe zasady w [regulaminie](/terms)) Administrator przetwarza następujące dane:

- adres e-mail Użytkownika

Dane te są przetwarzane przez cały czas trwania subskrypcji w celu wysyłania potwierdzeń płatności oraz powiadomień o zbliżającym się terminie jej wygaśnięcia. Podstawą prawną do ich przetwarzania jest **art. 6 ust. 1 lit. b RODO** (są one niezbędne do wykonania umowy w ramach subskrypcji StartIT Plus). Podanie tych danych jest wymogiem umownym.

### Kontakt z zespołem wsparcia

Kontakt z zespołem wsparcia możliwy jest przez bota **Message from StartIT#6850** (ID: `721701465416269854`) działającego na platformie Discord lub przez czat w Serwisie.

#### Bot

Przy kontakcie przez bota przetwarzamy informacje, przekazane w treści wiadomości oraz podstawowe dane konta Discord Użytkownika (nick, ID oraz awatar). Podstawą prawną do ich przetwarzania jest **art. 6 ust. 1 lit. a RODO** (zgoda Użytkownika wyrażona przez wyraźne działanie potwierdzające – wysłanie wiadomości) a celem jest zapewnienie wsparcia Użytkownikowi. Są przechowywane przez 2 lata od utworzenia zgłoszenia.

#### Czat

Przy kontakcie przez czat przetwarzamy informacje przekazane w treści wiadomości. Podstawą prawną do ich przetwarzania jest **art. 6 ust. 1 lit. a RODO** (zgoda Użytkownika wyrażona przez wyraźne działanie potwierdzające – wysłanie wiadomości) a celem jest zapewnienie wsparcia Użytkownikowi. Są przechowywane przez 2 lata od rozpoczęcia konwersacji.

### Newsletter

Przy zapisywaniu się na newsletter, w bazie danych zapisywany jest adres e-mail Użytkownika (podany w formularzu). Podstawą prawną do jego przetwarzania jest **art. 6 ust. 1 lit. a RODO** (zgoda Użytkownika wyrażona przez wyraźne działanie potwierdzające – przesłanie formularza) a celem jest świadczenie usługi newslettera na żądanie użytkownika. Są one przechowywane, dopóki Użytkownik nie zrezygnuje z usługi.

Po zapisaniu się na newsletter przetwarzamy informacje, czy dana wiadomość oraz zawarte w niej linki/odnośniki zostały otwarte przez Użytkownika.

### Pozostałe dane

Administrator gromadzi i przetwarza także inne informacje technicznie niezbędne do świadczenia usług, takie jak np. dane serwerów Discord, na które dodano Bota czy wartości konfiguracyjne nadane przez Użytkownika. Zgodnie z art. 4 ust. 1 oraz motywem 26 RODO nie mają one charakteru danych osobowych, więc nie są szczegółowo wymienione w niniejszym dokumencie, a na ich przetwarzanie nie są zbierane zgody.

## Odbiorcy danych

Dane Użytkowników (oprócz przetworzonych przez wymienione powyżej podmioty zewnętrzne) są przetwarzane przez Administratora w ramach wykorzystywanej infrastruktury, a co za tym idzie powierzane także następującym odbiorcom:

- dostawcy usług hostingowych (Hetzner Online GmbH i OVH Sp. z o.o.)
- operatorzy płatności (CashBill S.A. i PayPal (Europe) S.a.r.l. et Cie, S.C.A.)

## Pliki Cookies

Serwis korzysta z plików Cookies, których zawartość jest gromadzona i przechowywana po stronie Użytkownika. 

Część z nich (wymagane pliki Cookies) jest niezbędna do poprawnego działania Serwisu i może być zapisywana automatycznie (bez pobierania zgody od Użytkownika). Należą do nich pliki odpowiadające za zapis danych sesji Użytkownika. Podstawą prawną do takiego działania jest **art. 5 ust. 3 Dyrektywy 2002/58/WE o prywatności i łączności elektronicznej** oraz **motyw 66 Dyrektywy 2009/136/WE**.

Pozostałe pliki (funkcjonalne oraz analityczne pliki Cookies) zapisywane są dopiero po wyrażeniu zgody przez Użytkownika wyrażonej przez kliknięcie odpowiedniego przycisku w oknie wyświetlanym po załadowaniu Serwisu.

Użytkownik oprócz narzędzi dostarczonych przez Administratora (okno wyrażenia zgody) może zdecydować o zapisie plików Cookies poprzez ustawienia swojej przeglądarki internetowej.

## Prawa przysługujące Użytkownikowi

Każdy Użytkownik ma prawo do:

- uzyskania dostępu do swoich danych osobowych (art. 15 RODO)
- żądania usunięcia swoich danych osobowych (art. 17 RODO)
- wyrażenia sprzeciwu wobec przetwarzania swoich danych osobowych w przypadku przetwarzania ich w celu realizacji uzasadnionego interesu Administratora (art. 21 RODO)
- żądania ograniczenia przetwarzania swoich danych osobowych (art. 18 RODO)
- cofnięcia zgody na przetwarzanie swoich danych osobowych, jeśli są przetwarzane na jej podstawie (art. 7 RODO)
- przeniesienia danych (art. 20 RODO)
- sprostowania swoich danych osobowych (art. 16 RODO)
- wniesienia skargi do organu nadzorczego – UODO ([więcej informacji](https://uodo.gov.pl/pl/83/155))

W celu ich realizacji prosimy o kontakt z Administratorem (dane wyszczególnione na początku dokumentu). Przypominamy, że do ich realizacji może być potrzebne podanie dodatkowych informacji niezbędnych do zidentyfikowania konkretnych rekordów w bazach danych (art. 11 RODO).
